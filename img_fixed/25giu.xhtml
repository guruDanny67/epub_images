<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
 <title>Almanacco dello Spazio</title>
 <link href="../Styles/Style0001.css" rel="stylesheet" type="text/css"/>
</head>

<body dir="ltr" xml:lang="it-IT" xmlns:xml="http://www.w3.org/XML/1998/namespace">
 <h1>25 giugno</h1>

<!-- ____________________________________________________________________ -->

<h2 id="sigil_toc_id_1217">1974/06/25 - Lancio della prima stazione spaziale militare funzionante e armata di cannone</h2>

<p>L’Unione Sovietica mette in orbita da Baikonur la <i>Salyut-3</i>, che viene presentata ufficialmente come una stazione spaziale per usi civili ma è in realtà un esemplare delle stazioni spaziali militari <i>Almaz</i>. La stazione è dotata di un cannone da 23 mm da “autodifesa”, di derivazione aeronautica, situato nella zona anteriore. Quest’arma verrà collaudata il 24 gennaio 1975, quando la <i>Almaz</i> non avrà equipaggi a bordo e poco prima del suo rientro programmato nell’atmosfera.</p>

<p class="f"><img src="http://www.svengrahn.pp.se/histind/Almprog/sal3shopsm.jpg" alt="Descrizione non ancora disponibile" width="60%"/></p>
<p class="d">Una <i>Almaz</i> durante la fabbricazione.</p>

<p class="f"><img src="http://pop.h-cdn.co/assets/15/46/640x506/gallery-1447437515-screen-shot-2015-11-10-at-32900-pm.jpg" alt="Descrizione non ancora disponibile" width="60%"/></p>
<p class="d">Un cannone come quello montato sulla <i>Almaz</i>.</p>

<p class="fonti">Fonti: <a href="http://www.russianspaceweb.com/almaz_ops2.html">Russian Space Web</a>; <a href="https://www.fourmilab.ch/documents/spaceguns/">Fourmilab</a>; <a href="http://www.popularmechanics.com/military/weapons/a18187/here-is-the-soviet-unions-secret-space-cannon/">Popular Mechanics</a>.</p>

<!-- ____________________________________________________________________ -->

<h2 id="sigil_toc_id_1218">1997/06/25 - Schianto della <i>Progress M-34</i> contro la stazione <i>Mir</i></h2>

<p>Un veicolo cargo <i>Progress M-34</i> si schianta contro la stazione spaziale russa <i>Mir</i> durante una rischiosa e insolita manovra di attracco comandata a distanza da uno dei cosmonauti su ordine da Terra. La perdita dei dati di telemetria ostacola il controllo del veicolo, che gli occupanti della stazione non possono vedere fino all’ultimo istante, quando si rendono conto che si sta avvicinando troppo rapidamente ed è in rotta di collisione.</p>

<p>La <i>Progress</i> colpisce un pannello solare e rimbalza contro il modulo <i>Spektr</i>, facendo iniziare una lenta rotazione su se stessa dell’intera stazione. L’impatto perfora lo scafo della <i>Mir</i> e causa la prima decompressione mai avvenuta a bordo di un veicolo orbitante. Gli astronauti lottano per ore per riprendere il controllo della stazione.</p>

<p class="fonti">Fonti: <a href="https://sma.nasa.gov/docs/default-source/safety-messages/safetymessage-2010-11-08-mirprogresscollision.pdf?sfvrsn=4">NASA</a>; <a href="http://www.bbc.com/news/magazine-36549109">racconto video di Michael Foale</a>; <a href="https://twitter.com/ronbaalke/status/746600323905527808">Ron Baalke</a>; <a href="https://twitter.com/giaroun/status/746987209690091520">GA</a>; <a href="https://twitter.com/shuttlealmanac/status/746527149222301696">SSA</a>.</p>
</body>
</html>
