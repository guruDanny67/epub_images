<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
 <title>Almanacco dello Spazio</title>
 <link href="../Styles/Style0001.css" rel="stylesheet" type="text/css"/>
</head>

<body dir="ltr" xml:lang="it-IT" xmlns:xml="http://www.w3.org/XML/1998/namespace">
 <h1>16 marzo</h1>

<!-- ____________________________________________________________________ --> <h2 id="sigil_toc_id_357">1926/03/16 - Primo volo di un razzo a propellente liquido</h2>

<p>Robert Goddard, uno dei padri della missilistica moderna, lancia il primo razzo a propellente liquido che riesce a volare con successo.</p>

<p class="fonti">Fonti: <a href="http://www.esa.int/Our_Activities/Launchers/75_years_since_the_first_liquid-fueled_rocket_launch2">ESA</a>; <a href="http://www.space.com/4422-timeline-50-years-spaceflight.html">Space.com</a>.</p>

<!-- ____________________________________________________________________ --> <h2 id="sigil_toc_id_358">1926/03/16 - Nasce l’astronauta Walt Cunningham</h2>

<p>Nasce a Creston, in Iowa, Walter Cunningham. Verrà selezionato dalla NASA come astronauta nel 1963 e volerà nello spazio nel 1968 con la missione <i>Apollo 7</i>, la prima dopo la tragedia di <i>Apollo 1</i> che costerà la vita ai tre membri dell’equipaggio. Cunningham, insieme a Wally Schirra e Donn Eisele, orbiterà intorno alla Terra per undici giorni, usando una capsula molto simile a quella di <i>Apollo 1</i> e non ancora del tutto modificata per evitare che si ripeta l’incendio a bordo di <i>Apollo 1</i>. Il volo di <i>Apollo 7</i> stabilirà il record dell’epoca per la più grande massa portata in orbita e resterà il volo di collaudo più lungo di qualunque nuovo veicolo spaziale.</p>

<p class="f"><img alt="Descrizione non ancora disponibile" src="http://www.attivissimo.net/almanaccodellospazio/Mar16-1926_notrealdate_walt-cunningham.jpg" width="60%"/></p>

<p class="d">Walt Cunningham all’epoca della missione <i>Apollo 7</i>.</p>

<p class="fonti">Fonti: <a href="http://www.jsc.nasa.gov/Bios/htmlbios/cunningham-w.html">NASA</a>; <a href="https://twitter.com/NASAhistory/status/710118437272559618">NHO</a>; <a href="http://www.jsc.nasa.gov/history/oral_histories/CunninghamRW/CunninghamRW_5-24-99.htm">NASA</a>; <a href="https://twitter.com/NASAhistory/status/710118437272559618">NHO</a>.</p>

<!-- ____________________________________________________________________ --> <h2 id="sigil_toc_id_359">1959/03/16 - Nasce l’astronauta Mike Bloomfield</h2>

<p>Nasce a Flint, in Michigan, Michael J. Bloomfield. Verrà selezionato dalla NASA come astronauta nel 1994 e volerà nello spazio nel 1997 come pilota dello Shuttle <i>Atlantis</i> (STS-86), nel 2000 come pilota dello Shuttle <i>Endeavour</i> (STS-97) e nel 2002 come comandante della missione STS-110 dello Shuttle <i>Atlantis</i>.</p>

<p class="fonti">Fonti: <a href="http://www.jsc.nasa.gov/Bios/htmlbios/bloomfie.html">NASA</a>; <a href="https://twitter.com/NASAhistory/status/710193925936566274">NHO</a>; <a href="http://www.spacefacts.de/bios/astronauts/english/bloomfield_michael.htm">Spacefacts</a>.</p>

<!-- ____________________________________________________________________ --> <h2 id="sigil_toc_id_360">1966/03/16 - Partenza <i>Gemini 8</i></h2>

<p>Lancio della <i>Gemini 8, </i>che viene lanciata da un razzo <i>Titan 2</i> e porta in orbita terrestre Neil Armstrong e David Scott. Per entrambi è il primo volo nello spazio. La<i> Gemini 8 </i>effettua il primo attracco (<i>docking</i>) fra due veicoli spaziali in assoluto, raggiungendo e agganciando un veicolo senza equipaggio <i>Agena </i>lanciato meno di due ore prima.</p>

<p>L’attracco, effettuato da Armstrong, è un grande successo: i due veicoli stanno viaggiando a 28.900 km/h, ma le manovre orbitali sono talmente precise che la velocità relativa è di soli 8 centimetri al secondo. Scott annuncia con entusiasmo l’attracco:<i> “Abbiamo attraccato! Sì, è veramente liscio come l’olio!”</i> (<i>“We are docked! Yes, it’s really a smoothie!”</i>). Un’altra tappa significativa della corsa verso la Luna è stata completata.</p>

<p>La <i>Gemini 8 </i>entra in una zona dell’orbita nella quale non c’è contatto radio con il Controllo Missione, come previsto, ma quando ne riemerge le parole di Scott hanno tutt’altro tono: <i>“Qui abbiamo un problema serio”</i> (<i>“We have a serious problem here”</i>). A insaputa degli astronauti, un motore di manovra della loro capsula è andato in avaria e la sua spinta sta facendo ruotare su se stessi i due veicoli agganciati.</p>

<p>Sospettando erroneamente che la rotazione imprevista sia causata dal veicolo <i>Agena</i>, i due astronauti si sganciano da quest’ultimo, ma in questo modo riducono la massa del sistema sul quale agisce il motore malfunzionante e quindi la rotazione non fa che aumentare, arrivando a un giro al secondo, con il rischio che gli astronauti si disorientino e in poco tempo perdano i sensi.</p>

<p>Neil Armstrong spegne l’intero impianto dei motori di manovra e usa poi i motori di manovra di rientro per riprendere il controllo della <i>Gemini 8. </i>Questo risolve l’emergenza, ma consuma circa il 75% del propellente disponibile per effettuare il rientro e quindi il Controllo Missione decide di ordinare un rientro anticipato rispetto al piano di volo.</p>

<p>La <i>Gemini 8</i> ammara, dopo aver effettuato un’altra orbita, a circa 1000 km a sud di Yokosuka, in Giappone. Armstrong e Scott attendono i soccorsi per tre ore, tormentati dal mal di mare ma sani e salvi. L’emergenza felicemente risolta dimostra la capacità degli astronauti e dei tecnici a Terra di gestire gli imprevisti. La prontezza di reazione di Armstrong cementa la sua reputazione fra gli astronauti e contribuirà non poco alla sua selezione per le missioni lunari; anche Scott andrà sulla Luna.</p>

<p class="f"><img alt="Descrizione non ancora disponibile" src="http://www.attivissimo.net/almanaccodellospazio/Mar16-1966_Gemini8.jpg" width="60%"/></p>

<p class="d">Decollo del vettore <i>Titan</i> con la capsula <i>Gemini 8</i>.</p>

<p class="fonti">Fonti: <a href="https://www.nasa.gov/feature/geminis-first-docking-turns-to-wild-ride-in-orbit">NASA</a>; <a href="https://twitter.com/giaroun/status/710052472304312320">GA</a>.</p>

<!-- ____________________________________________________________________ --> <h2 id="sigil_toc_id_361">1975/03/16 - Terzo incontro di <i>Mariner 10</i> con Mercurio</h2>

<p>La sonda statunitense <i>Mariner 10 </i>effettua il suo terzo e ultimo passaggio ravvicinato intorno a Mercurio, rilevando il campo magnetico del pianeta.</p>

<p class="fonti">Fonte: <a href="https://twitter.com/NASAhistory/status/710163727375589376">NHO</a>.</p>

<!-- ____________________________________________________________________ --> <h2 id="sigil_toc_id_362">1978/03/16 - Rientro <i>Soyuz-27</i> dopo 97 giorni: record</h2>

<p>Rientrano sulla Terra dalla stazione spaziale sovietica <i>Salyut-6</i> i cosmonauti Yuri Romanenko e Georgi Grechko. Stabiliscono il nuovo record di durata di una singola permanenza nello spazio: 97 giorni. Verso la fine della missione Romanenko ha iniziato ad avere un fortissimo mal di denti, ma non c’erano antidolorifici a bordo e quindi ha dovuto sopportare il dolore. Il padre di Grechko è morto durante la missione, ma Romanenko decide di non dirlo a Grechko fino al ritorno sulla Terra.</p>

<p class="f"><img alt="Descrizione non ancora disponibile" src="http://pbs.twimg.com/media/CdsWBdCUAAAi8Jd.jpg:orig" width="60%"/></p>

<p class="fonti">Fonti: <i>Almanac of Soviet Manned Space Flight</i>, 1990; <a href="https://twitter.com/ShuttleAlmanac/status/710185582186598401">SSA</a>; <a href="http://www.astronautix.com/flights/salt6eo1.htm">Astronautix</a>.</p>
</body>
</html>
